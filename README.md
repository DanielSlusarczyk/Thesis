[:gb: English version :gb:](README_ENG.md)

## Temat
**Prognozowanie bilansu energetycznego prosumentów na przykładzie Estonii**

## :small_blue_diamond: Repozytorium
Repozytorium przeznaczone pracy inżynierskiej. Zawiera wszystkie pliki źródłowe wykorzystywane do opracowania projektu i pracę dyplomową.

## :small_blue_diamond: Pliki
Zawartość repozytorium:
|Plik|Zawartość|
|-|-|
|`Thesis.pdf`|praca dyplomowa|
|`EDA.ipynb`|eksploracyjna analiza danych|
|`Models.ipynb`|notebook z opracowanymi modelami uczenia maszynowego|
|`source/*`|dodatkowe pliki źródłowe używane w notebookach|

## :small_blue_diamond: Streszczenie
<div style="text-align: justify">
Rynek energii elektrycznej ulega nieustannym transformacjom. Jedną z przyczyn takiej sytuacji
jest aktualna tendencja do zwiększenia wykorzystania odnawialnych źródeł energii. W rezultacie
uczestnikiem sieci elektroenergetycznej przybierającym na znaczeniu jest prosument, który za sprawą
zainstalowanej mikroinstalacji jest w stanie nie tylko konsumować energię elektryczną, ale również
aktywnie ją produkować. Konsekwencją rozpowszechnienia produkcji energii przez instalacje małej
mocy jest powiększenie problemu nierównowagi energetycznej, czyli sytuacji, w której wyprodukowana
energia nie pokrywa się z rzeczywistym zapotrzebowaniem. Charakteryzujące się dużą złożonością
zużycie energii podmiotów posiadających własne instalacje powoduje problemy logistyczne i fi-
nansowe dla przedsiębiorstw energetycznych, a w konsekwencji zwiększenie kosztów operacyjnych
i nieefektywne wykorzystanie produkowanej energii. Rozwiązanie tego problemu skutkowałoby
zwiększeniem niezawodności sieci, a także poprawieniem integracji mikroinstalacji z centralnymi
źródłami energii zarządzanymi przez operatora. Efektywnie działający system stanowiłby dodatkowy
atut przemawiający za dalszym rozwojem energii odnawialnej produkowanej na poziomie prywatnej
działalności.

Niniejsza praca podejmuje próbę przyczynienia się do rozwiązania problemu niezbilansowania,
wykorzystując uczenie maszynowe do skomponowania modelu zdolnego do przewidywania zachowania
prosumentów. Celem stworzonej implementacji jest krótkoterminowa predykcja konsumpcji i produkcji
energii elektrycznej danej grupy prosumentów na terenie Estonii. Pracę rozpoczyna opisanie,
ważnych z punktu widzenia poruszanej tematyki, podstaw teoretycznych i analiza eksploracyjna
dostępnych informacji. Eksperymentalna część pracy obejmuje natomiast przedstawienie ośmiu
przygotowanych modeli predykcyjnych zaimplementowanych z użyciem lasu losowego, systemu
XGBoost i regresji liniowej. Zakończenie badań stanowi selekcja najefektywniejszego rozwiązania pod
względem przyjętych kryteriów i zawarcie ostatecznej konkluzji w formie podsumowania. Opracowane
rozwiązanie może stanowić efektywne narzędzie z perspektywy operatora sieci i stanowić fundament
dalszej eksploracji poruszanej problematyki.
</div>
